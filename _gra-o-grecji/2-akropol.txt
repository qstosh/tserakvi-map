AKROPOL

// [0] Powoli wspinasz się na wysokie i strome wzgórze. Miasto z góry wydaje się takie małe… Na szczycie wzniesienia widzisz wiele potężnych budowli z marmuru. Są to świątynie olimpijskich bogów. Znajdujesz się w religijnym centrum Aten, czyli na Akropolu. Liczni Ateńczycy przybyli tu, aby złożyć ofiarę swoim bogom. Spora grupa skupiła się wokół pieśniarzy, którzy recytują coś śpiewnym głosem.

// Co robisz?

// [-][1]Odwiedzam świątynie i przyglądam się posągom bogów.
// [-][2]Przysłuchuję się pieśniarzom.
// [-][3]Ruszam dalej.

// ------

// [1.1.] Zeus
// Najważniejszym bóstwem dla starożytnych Greków był Zeus, uważany za ojca bogów i ludzi. Nazywano go Gromowładnym i przedstawiano zazwyczaj z piorunem w ręce. Według mitów zsyłał deszcz, burze i błyskawice. Siedzibą Zeusa była góra Olimp, a najsłynniejsza świątynia znajdowała się w Olimpii.

// [1.2.] Atena
// Według mitu Atena narodziła się, wyskakując z głowy Zeusa. Była boginią-wojowniczką, dlatego przedstawiano ją zwykle w hełmie, z włócznią i tarczą. Grecy uważali ją także za boginię mądrości. Jej ulubionym ptakiem była sowa. Najbardziej czczono Atenę w Atenach, gdzie na wzgórzu Akropol zbudowano jej wspaniałą świątynię – Partenon.

// [1.3.] Apollo
// Apollo był bogiem słońca, muzyki i poezji. Grecy wyobrażali go sobie jako pięknego młodzieńca z lirą w ręku. Apollo był też opiekunem wróżbiarzy. W jego świątyni w Delfach znajdowała się najsłynniejsza w całej Helladzie wyrocznia. Przybywali tam mieszkańcy z różnych miast i krain, by poznać swoją przyszłość lub zapytać o radę.

// [1.4.] Posejdon
// Posejdon był bogiem wód – władcą mórz, rzek, jezior i źródeł. Przedstawiono go zazwyczaj jako starszego mężczyznę z trójzębem w ręce. Gdy nim uderzał, wywoływał trzęsienie ziemi. Jego królestwem miała być mityczna Atlantyda.

// ------

// [2.1] Herakles i lew nemejski
// Herakles gołymi rękoma udusił lwa, który pożerał ludzi i ich stada. Z zabitego zwierzęcia zdarł skórę i odtąd używał jej jako własnego ubioru. Była bowiem odporna na ogień i nie można jej było przeciąć mieczem. Z głowy zabitego lwa heros sporządził sobie hełm.

// [2.2.] Herakles i Hydra lernejska
// Herakles zabił Hydrę, która niszczyła zbiory i pożerała bydło. Potwór przypominał węża o wielu głowach, a jego oddech był zabójczy. Herakles pokonał Hydrę płonącymi strzałami i mieczem. Nie było to łatwe, gdyż odcięte głowy Hydry natychmiast wyrastały. Aby temu zapobiec, heros wypalał zadane rany ogniem.

// [2.3.] Odyseusz i koń trojański
// Grecy przez 10 lat próbowali zdobyć Troję. Wreszcie Odyseusz, król Itaki, wpadł na chytry pomysł. Grecy zbudowali wielkiego drewnianego konia, wsiedli na okręty i udali, że odpływają do ojczyzny. Trojanie wciągnęli konia do miasta. Jednak nocą z wnętrza konia wydostali się ukryci tam Grecy. Otworzyli bramy towarzyszom, którzy tymczasem przybili po cichu do brzegu. Troja została zdobyta.

// [2.4.] Odyseja
// Po zakończeniu wojny trojańskiej Odyseusz postanowił wrócić do domu. Rozzłościł jednak boga Posejdona. Obrażony władca mórz tak przeszkadzał Odyseuszowi, że heros przez 10 lat tułał się po morzach. W tym czasie przeżył wiele niesamowitych przygód. Wreszcie udało mu się powrócić na ojczystą wyspę Itakę, gdzie czekała na niego wierna żona Penelopa.

// ------


